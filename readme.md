### Uwaga 1

Poniższe kryteria oraz możliwość implementacji projektu są w pełni opcjonalne oraz stanowią alternatywę do części standardowej formy uzyskania oceny z przedmiotu, opartej na rozwiązywaniu zadań, opisanej w sekcji Forma zaliczenia przedmiotu niniejszego dokumentu.


### Uwaga 2

Maksymalną liczbą punktów możliwą do uzyskania w ramach wybranego wariantu implementacyjnego projektu jest 80 pkt, pozostała punktacja wynika z punktacji uzyskanej w ramach kolokwium.


### Uwaga 3

Naturalnie nie ma konieczności realizacji wszystkich wariantów, proszę wybrać odpowiedni dla siebie. Projekt będzie oceniany zgodnie z kryteriami wybranego wariantu.


# Wymagania wariantu 1.
1. Dokumentacja wstępna: 0 – 25 pkt, w tym:

    1. sformułowanie problemu, rozwiązywanego za pomocą wybranego algorytmu, w postaci krótkiego, parozdaniowego, opisu: 0 – 5 pkt,
    2. określenie, w postaci krótkiego opisu, niezbędnego zestawu danych wejściowych wymaganych do poprawnego działania algorytmu (lub uzasadnienie braku istnienia takich danych) oraz krótkie uzasadnienie potencjalnej zależności pomiędzy danymi wejściowymi, a oczekiwanym działaniem algorytmu; punkty możliwe do uzyskania wv ramach tego kryterium: 0 – 10 pkt, w tym:
        * określenie parametrów zestawu danych: 0 - 5 pkt,
        * uzasadnienie potencjalnej zależności pomiędzy danymi wejściowymi, a oczekiwanym działaniem algorytmu: 0 – 5 pkt,
    3. określenie, w postaci krótkiego opisu, oczekiwanego efektu działania algorytmu: 0 – 5 pkt,
    4. przedstawienie stosu technologicznego aplikacji: 0 – 5 pkt.

2. Implementacja obsługi modelu danych na bazie koncepcji zdefiniowanej powyżej: 0 – 10 pkt, w tym:
    * implementacja w dowolnej formie, umożliwiającej wykorzystanie danych przez algorytm: 0 – 10 pkt.
### Uwaga: 
nie jest wymagane operowanie na dużym zbiorze danych, istotny jest przykład implementacji.

3. Trening, oszacowanie stopnia dopasowania oraz zapis modelu do późniejszego wykorzystania: 0 – 15 pkt, w tym:
    * trening modelu wg dowolnie przyjętych założeń: 0 – 5 pkt,
    * oszacowanie stopnia dopasowania modelu wg dowolnie przyjętych założeń: 0 – 5pkt,
    * zapis modelu wg dowolnie przyjętych założeń: 0 – 5 pkt.

4. Udostępnienie, w dowolny sposób, wymagany przez aplikację, możliwości zastosowania modelu/algorytmu w sposób odpowiadający przyjętym założeniom: 0 – 15 pkt.
5. Wykorzystanie udostępnionego algorytmu w ramach dowolnej, przykładowej, funkcjonalności dowolnej aplikacji lub jej fragmentu: 0– 15 pkt.

### Uwaga: 
aplikacja nie musi być w żaden sposób gotowa lub produkcyjna, chodzi wyłącznie o przykład zastosowania algorytmu w aplikacyjnym kontekście.
